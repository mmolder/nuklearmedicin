<?xml version="1.0" encoding="UTF-8"?>
<content>
    <main>
        <title></title>
        <undertitle>Den här applikationen riktar sig till patienter och anhöriga som ska genomgå radiojodbehandling för sköldkörtelsjukdom. För att på bästa sätt förbereda dig kan du här ta del av förberedelser inför behandling, information kring behandling samt restriktioner som följer av behandlingen.</undertitle>
    </main>
    <before>
        <title></title>
        <undertitle>Inför undersökning och behandling finns en del information som du bör känna till. Här presenteras de förberedelser som gäller inför besöket.</undertitle>
        <text></text>
        <pregnant>Är du kvinna skall du inte vara gravid vid besöken. Radiojodbehandling skall inte ges till gravid kvinnor. Vi gör graviditetstest på kvinnor mellan 15 och 50 år inför behandlingen. Efter behandlingen bör du undivka att bli gravid de närmaste 6 månaderna. Om du ammar måste du upphöra med det innan behandlingen och inte återupptas efteråt.</pregnant>
        <medicine1>Om du tar medicinen LEVAXIN och/eller LIOTHYRONIN, se till att du inte tagit tabletten på 24 timmar när du kommer till oss.\n\nOm du står på BÅDE Levaxin och Thacapzol/Tiotil ska du sluta ta tabletterna en vecka före undersökningen hos oss för att resultatet ska bli rättvisande.\n\nOm du tar receptfria vitamintabletter eller naturläkemedel ska du göra ett uppehåll med dessa från och med att du får kallelsen, eftersom dessa kan innehålla jod.</medicine1>
        <earlier>Har du genomgått någon röntgenundersökning där kontrast givits de senaste 3 månaderna, vill vi att du kontaktar oss snarast. Kontrastmedlet kan blockera undersökningen av sköldkörteln.\n\nKontaktuppgifter hittar du under fliken kontakter i menyn</earlier>
        <other>Om du har svårt att hålla urinen eller är urininkontinent skall du berätta det för sjukhusfysikern före behandlingen. Eftersom urinen är radioaktiv efter behandling vidtas försiktighetsåtgärder som beror på din livssituation\n\nLämna smycken hemma. Metallföremål, till exempel smycken, BH, bälte ska tas av vid bildtagningen.</other>
    </before>
    <during>
        <title>Under behandligen</title>
        <undertitle>För att få en bättre förståelse för undersökningen och behandlingens innebörd ges här en övergripande beskrivning av behandlingens genomförande.</undertitle>
        <desc>Radiojodbehandling innebär att du får dricka en radioaktiv lösning som hamnar i din sköldkörtel. Körteln kommer då få en stor stråldos medan resten av din kropp får en liten stråldos. Så länge radioaktiviteten finns kvar i din kropp kommer du bestråla människor i din närhet. För att inte utsätta människor i din närhet för onödig strålning kommer behandlande sjukhusfysiker att diskuter strålskyddet med dig.\n\nEfter behandlingen bör du inte äta eller dricka på en timme. Detta för att kroppen skall ta upp så mycket av behandlingen som möjligt.</desc>
        <desc_2>Inför bildtagning får du, beroende av undersökning, ett radioaktivt läkemedel i form av injektion, inandning eller mat. Tid mellan intag av radioaktivt läkemedel och bildtagning varierar från någon minut till flera dagar. Om väntetiden till bildtagning är flera timmar/dagar är du fri att disponera din tid som du vill.\n\nUnder bildtagningen får du ligga stilla på en undersökningsbrits. Tiden då du ligger på undersökningsbritsen varierar beroende på vilket organ som undersöks. Undersökningstid på 30 minuter är vanligt men vissa undersökningar kan ta betydligt längre tid än så. Innan du går hem kontrollerar vi att bilderna är tekniskt korrekta.</desc_2>
        <desc_3>De flesta upplever inget obehag av undersökningen.Undersökningen görs med kläderna på efter att metall har plockats bort. Det är ytterst sällsynt att man får någon allergisk reaktion av våra läkemedel.</desc_3>
    </during>
    <after>
        <title>Efter behandlingen</title>
        <undertitle>En radiojodbehandling medför ett antal restriktioner som ska beaktas för att inte utsätta människor i omgivningen för onödig bestålning. Här kan du läsa mer om dem viktigaste försiktighetsåtgärderna.</undertitle>
        <restriction_1>Den viktigaste försiktighetsåtgärden är att inte vara nära någon annan person, vare sig hemma eller på arbetet. Försök att hålla dig på åtminstone 1 meters avstånd. Under längre tid (mer än 1 timme)bör avståndet vara två meter.\n\nDenna åtgärd gäller endast personer som du i vanliga fall tillbringar mycket tid med, som t.ex. familjemedlemmar och arbetskollegor. Det gäller inte personer som du bara träffar korta stunder vid enstaka tillfällen. Det är inga problem att gå promenader, handla i affärer och liknande aktiviteter där du bara sporadiskt träffar andra människor.\n\nNära kontakt med din partner, inklusive sexuellt umgänge, bör begränsas till en halvtimme om dagen. Ni bör inte sova i samma säng utan minst två meter ifrån varandra under den tid nära kontakt ska undvikas. Detta gäller även om det finns en vägg mellan sängarna. Vanliga inomhusväggar skärmar inte av strålningen.</restriction_1>
        <restriction_2>Barn är känsligare för bestrålning än vuxna. Om du har små barn i din närhet bör du ordna så att kontakten med barnen blir så liten som möjligt. Försök att hålla dig på åtminstone 1 meters avstånd. Under längre tid (mer än 1 timme) bör avståndet vara två meter. Du ska absolut inte sova tillsammans med barn. Eftersom radio¬aktiviteten till liten del utsöndras i saliv skall du undvika att dela t.ex. bestick med barn eller pussa barn under den tid som anges vid punkt 6 på det gula kortet. Du bör också undvika nära kontakt med gravida kvinnor för att inte riskera att skada fostret under den tid som finns angivet på det gula kortet.\n\nDetta gäller inte barn och gravida kvinnor som du bara träffar korta stunder vid enstaka tillfällen, när du till exempel är ute och handlar mat eller går promenader.</restriction_2>
        <restriction_3>Man kan i de flesta fall gå till arbetet. Om du arbetar i nära kontakt med andra människor, speciellt barn, kan du komma att få restriktioner. Till exempel förskollärare och andra som arbetar med små barn behöver ofta stanna hemma från arbetet. Behandlande sjukhusfysiker kommer att fråga dig om ditt arbete för att kunna ge individuella rekommendationer och eventuell sjukskrivning.</restriction_3>
        <restriction_4>Undvik bio och teaterbesök där du under flera timmar befinner dig i direkt närhet av andra människor.</restriction_4>
        <restriction_5>Undvik långa resor med tåg, buss och flyg. Resor med buss och tåg bör inte vara längre än en timme. Om du planerar en längre resa t ex charter inom de närmaste veckorna kan det vara bättre att vänta med behandlingen tills du kommit hem igen.\n\nDu kan åka hem i egen bil efter behandlingen. Du kan i de flesta fall också åka hem med taxi eller bli skjutsad i bil om du sitter ensam i baksätet på motsatt sida av föraren. Barn eller gravida kvinnor ska inte finnas med på resan. Du kan i de flesta fall färdas med kommunala transportmedel som buss och tåg om restiden inte är längre än en timme.</restriction_5>
        <restriction_6>En stor del av radioaktiviteten kommer ut via urinen. Därför bör du, även om du är man, sitta ned på toaletten. Spola två gånger efter dig. Det är viktigt att tvätta händerna, helst inne på toaletten, för att undvika att dörrhandtag o.s.v. smutsas ner av radioaktivitet. Om det går att ordna så att du har en egen toalett som ingen annan använder så är det bra. Eftersom en liten del av radioaktiviteten lämnar kroppen via svett, kan du använda egen handduk och i övrigt iaktta god hygien.</restriction_6>
    </after>
    <restrictions>
        <title>Mina restriktioner</title>
        <info>När du får din behandling kommer behandlande sjukhusfysiker att ge dig en kod som du kan använda för att fylla i det Gula Kortet nedan. Det är en 8-siffrig kod som du fyller i genom att trycka på den blåa knappen i det nedre högra hörnet.\n\nPå kortet finns sex åtgärder för att minska bestrålningen av andra människor. När du fyllt i din kod kommer kortet att innehålla datum för hur länge du ska följa dessa. Antalet dagar beror på hur stor dos du får och hur snabbt din kropp gör sig av med radioaktiviteten.</info>
        <more_info>För att få reda på mer information, tryck på respektive åtgärd. Läs igenom denna information före besöket så att du kan diskutera eventuella frågor med behandlande sjukhusfysiker.</more_info>
    </restrictions>
    <about>
        <text>Strålande är applikationen som vägleder dig genom din radiojodbehandling. I applikationen har information kring förberedelser, behandling och efterföljande restriktioner samlats på ett lättöverskådligt sätt.\n\nInformationen är framtagen i sammarbete med avdelningen för Nuklearmedicin på Karolinska Universitetssjukhuset i Solna och utvecklingen har skett i samband med ett kandidatexamensarbete vid Kungliga Tekniska Högskolan i Stockholm. Applikationen behandlar ingen personlig information vilket innebär att alla användare är anonyma.</text>
    </about>
</content>

